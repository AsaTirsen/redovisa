### Designelement

De element jag använde var framförallt linjer, former, textur, gradient och riktning som man kan läsa mer om på [j6design](http://www.j6design.com.au/6-principles-of-design/).


*Linje* och *form* använder jag för att göra bilden mer i fokus. Jag tillbringade en halv evighet med att försöka få texten att
rätta sig efter bildens form men jag fick inte till det, tyvärr. Då hade *formens* intryck blivit starkare och även känslan av harmoni. *Formen* på de andra bilderna lät jag vara för att det kanske skulle bli lite mycket med en massa runda eller
ovala bilder men även för att formen på flash imagen och bylinen tjänar som indelare av sidan. 

Jag kopierade in en *textur* i bylinens bakgrund. Jag tycker egentligen inte att det passar så där jättebra men det var ju en 
bra matteövning att försöka räkna ut hur jag skulle ändra på graderna för att få rätt storlek på vågorna. Jag la till en 
*skugga* också mest för att pröva på, men det skapar ju också lite liv i luckan. 

Bakgrundsbilden fick en *gradient* och likaså footern, men de går i olika riktning. Tanken var att gradienten i bodyn skulle leda blicken mot artikeln och bilden eftersom den blir mörkare i nedre högra hörnet, och på så sätt skapa en *riktning*. Tanken med gradienten i footern var mest att göra det hela lite luftigare. Även flash imagen skapar en *riktning* då den delar in sidan i två delar. Ovanför den ligger navbaren och under artikeln. 