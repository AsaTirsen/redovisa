Kmom06 designprinciper
================

En analys av designelememt och principer för tre vårdgivares hemsidor. 

Urval 
-----
Eftersom jag tidigare har arbetat inom vården, tyckte jag att det kunde vara intressant att titta på hur olika vårdgivares
hemsidor skiljer sig. Enligt en rapport från 
[konkurrensverket](http://www.konkurrensverket.se/globalassets/publikationer/rapporter/rapport_2014-2.pdf) 2018 (s 38) är 
de största privata vårdgivarna i Sverige Praktikertjänst AB och Capio. I Stockholm är Stockholms läns landsting den största 
vårdgivaren. Även fast datat i rapporten är från 2013 fick det duga som urvalskriterier för det här syftet. Jag ville 
använda de större företagen då jag tänkte att de förmodligen har större budget för hemsideutveckling jämfört med ett litet 
företag.


Metod
------
Med utgångspunkt i [Canvas Design Elements & Principles](https://www.canva.com/learn/design-elements-principles/) så försökte
jag så gott som möjligt att utröna vilka strategier som använts vid designen av hemsidorna. 

Främst fokuserade jag på färgval, linjer och former eftersom alla tre hemsidorna är ganska strama. Detta då de troligtvis 
vill inge förtroende framför att göra coola hemsidor. 

För att bedöma i vilken utsträckning de har placerat materialet i prioritetsordning, utgick jag ifrån att en besökare primärt 
är ute efter att hitta en vårdcentral eller annan vårdgivare och/eller boka tid för denna. 



Resultat
------
[Praktikertjänst](https://www.praktikertjanst.se/)
Praktikertjänsts hemsida går i blå toner. Överst i vänstra hörnet möts man av logotypen - även den blå, därunder navigationsmenyn som är
grå med blå text. Därefter följer en stor blå rektangel som spänner hela sidans vidd, i vilket ett sökfält hittas.
Därunder ligger tre kolumner med diverse information och kontakt för klagomål och synpunkter.

Längre ner tycker jag det blir lite konstigt då det kommer en bild ur ett filmklipp. Bilden är delvis ur fokus och patientens
ansikte, troligtvis av sekretesskäl, täcks av en blå kvadrat med en play-knapp. Det är inte heller den första scenen i filmen så det är 
ett konstigt val av bild. 

Efter detta följer en tunn blå, banner som återigen spänner hela vidden, och under den information om olika typer av bett 
av insekter, ormar och maneter. Fortsätter man sedan att scrolla ner följer en liten filmsnutt om vårdgivare,  
en informationslänk om glutenallergi och ytterligare en film om träning på ålderns höst och sist en om tandvård. I slutet
av sidan finns ett informations "i" i en cirkel som beskurits på ett märkligt sätt. Det känns som om detta är ett misstag. 
Sist följer en blå footer med kontaktuppgifter. 

Sidan känns väldigt lång och jag funderar på vem som ska sitta och titta på filmklippen och läsa all den informationen på
första sidan. Eftersom alla bilder ligger i block som löper hela vidden så blir intrycket att det många rektanglar staplade på 
varandra och flödet/riktningen för blicken blir inte optimalt. Istället för att låta linjerna leda blicken längs de viktigaste 
poängerna på sidan, känns det upphugget.

Undersidorna känns mer rimliga i omfång och varje undersida med länk från navbaren har en egen färgskala på den första 
transparenta bilden. I övrigt känns flera färgval och features som trekolumnslösningar och filmsnuttar igen mellan sidorna. 

Det blå färgtemat syftar troligtvis till att ge hemsidan ett tryggt och pålitligt intryck, 
[vilket man kan läsa om här](https://www.blackbeardesign.com/blog/graphic-designers/understanding-color-the-meaning-of-color/)
[och här](https://www.maistro.com/blogs/impact-colour-advertising-marketing-design/). 

 

[FIGURE src="img/Praktikertjanst.png" caption="Screenshot av Praktikertjänsts hemsida"]
[Aleris](https://www.aleris.se/)
Aleris logotyp och text går i en grönblå färg som består av nästan lika delar av de blå färgerna. Det första som finns 
under logotypen är ett sökfält och bredvid finns en menyknapp. Därunder finns en bild föreställande två vårdgivare iklädda 
uniformer i logotypens färg.
Bilden täcker hela sidans bredd och texten ligger vänstercentrerad utanpå bilden. Därefter följer fem bilder med varsin 
rubrik och tillhörande information om olika typer av vård som Aleris har att erbjuda. Längre ner på sidan finns ytterligare 
en helviddsbild och ytterligare några mindre bilder på vårdgivare med patienter och tillhörande information. Längst ner 
finns en karta med Aleris mottagningar utmärkta samt möjlighet att söka på kommun. I footern finns förutom kontaktinformation 
till olika typer av vårdmottagningar även länkar till att t. ex. beräkna sitt BMI eller Doktor24 och ägarinformation. 

Här känner jag att blicken flyter bättre genom sidan jämfört med Praktikertjänsts sida. Det är mer luft mellan bilderna, 
bättre kvalitet på bilderna och det känns som att informationen är bättre kurerad - man har inte försökt trycka in allt 
på en första sida utan litar på att besökaren tar sig vidare. 

Jag tycker sidan känns mer välbalanserad och professionell. Lagom tråkig helt enkelt, vilket man kanske önskar av en 
vårdgivare. Undersidorna följer ett mönster med samma gröna färg och textrutor som placerats i kolumner vilket känns ganska
så enhetligt. 

[FIGURE src="img/aleris.png" caption="Screenshot av Aleris hemsida"]

[Stockholms läns landsting](https://vardcentraler.sll.se/)
Det första intrycket av SLLs hemsida är att det är plottrigt och trångt och att saker som troligtvis är tänkta att gå i 
linje med varandra inte gör det. Det känns även som att många olika färgskalor. En tunn navbar i logotypens blå färg 
ligger överst och utan luftspalt ligger sedan en bild på 
vårdgivare. Högerkanten på den bilden gränsar mot en "hitta direkt"-ruta med länkar. Ovanför denna och ovanför navbaren 
ligger en rektangel med en sökruta. Det känns som att tanken är att sökrutans vänstra kant ska ligga i linje med 
"hitta direkt"-rutans vänstra kant, men det är nån millimeters förskjutning. Det känns även som att "hitta direkt"-rutans
underkant skulle ligga i linje med bildens underkant, men även här finns en förskjutning. 
Precis under bilden finns texten "Välkommen till oss", men den syns inte så bra där intryckt under bilden. 

Mitt på sidan i vänstercentrering finns en sökruta för "hitta din vårdcentral" med en annan blå färg på sökknappen, än de 
som finns på övriga rubriker. De två dominerande blå färgerna ligger inte varken i samma monokromatiska eller analoga färgskala, 
och de beiga och gulbruna nyanserna som valts stämmer inte heller med gängse färgskalenormer. 

Sidan är dock kort och koncis och är uppdelad i kolumner på ett sätt som gör att det känns intuitivt i vilken prioritets
ordning den ska läsas - tills man läser och genast undrar om det är för att läsa om KOL som de flesta kommer till sidan... 

"hitta direkt"-rutan är förmodligen den mest användbara funktionen men den ligger 
högt upp till höger. Till vänster ligger istället en bild på en vårdgivare utan text, vilket får en att undra vad poängen
med bilden egentligen är. SLL har mer allmängiltig information om t.ex när barn bör stanna hemma från barnomsorg och för 
patienter med KOL, vilket kanske är bra, men jag hade lagt den informationen på en mindre attrakiv plats och lagt sidans 
tidbokning, vårdgivarsök och online-hantering av vårdärenden på mer central plats.

SLLs hemsida har många undersidor som alla är med en bred kolumn med text och bild omgiven av navbar på högersidan och 
extra information i en kolumn på vänster sida. De känns mer enhetliga och mindre plottriga än huvudsidan. 


[FIGURE src="img/sll.png" caption="Screenshot av SLLs hemsida"]

Analys
------
Färgteamt på de tre sidorna har starkt fokus starkt fokus på blått och grönt, troligtvis för att dessa färger är förknippade
med vård, förtroende och trygghet. Ingen av sidorna har använt textur eller varit äventyrliga med former. Praktikertjänsts 
sida är uppbyggd så att åtminstone jag upplever att linjerna på sidan ger ett uppstyckat intryck istället för en riktning
(direction). De
andra två sidorna känns mindre uppstyckade och ögat söker sig igenom kolumnerna med information på ett lättare sätt.  
Förutom den översta delen av Praktikertjänsts sida där navbaren och sökrutan finns, saknas en tydlig prioritering/hierarki över 
den första sidans innehåll och den känns mycket lång. Aleris och SLL har ett mindre och mer översiktligt format på sina 
första sidor, men även hos SLLs sida känns prioteringen märklig om man förutsätter att mertalet besökare är där för att 
hitta en vårdcentral, vårdgivare eller för att boka tid. 

Referenser
------
[Praktikertjänst](https://www.praktikertjanst.se/)

[Aleris](https://www.aleris.se/)

[Stockholms läns landsting](https://vardcentraler.sll.se/)

[Canvas Design Elements & Principles](https://www.canva.com/learn/design-elements-principles/) 

[Black bear design](https://www.blackbeardesign.com/blog/graphic-designers/understanding-color-the-meaning-of-color/)

[Maistro](https://www.maistro.com/blogs/impact-colour-advertising-marketing-design/)

Övrigt
----------
Den här rapporten är författad av Åsa Tirsén