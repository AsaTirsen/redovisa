---
---
Redovisning kmom06
=========================

###Hur känns det att tänka i termer av designelement och designprinciper?
Det är skönt att få en teoretisk bas som stöd för hur man upplever design. Saker som känns intuitivt bra eller inte kan ju vara svåra att uttrycka på egen hand. Däremot verkar det finnas olika benämningar och exempel på element och principer och ibland går de i varandra. Unity, harmony och repetition känns som att de överlappar tex. 
###Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?
Det finns troligtvis ofta 3 olika viljor i processen att bygga en hemsida. En för beställaren som har en idé om hur hemsidans design och funktionalitet, en från teamet som bygger sidan som kanske har idéer om vad en snygg design är och har intresse för vissa typer av tekniska lösningar som är roliga att jobba med, men som inte nödvändigtvis ger beställaren det den vill ha eller tror sig behöva. Sist men inte minst är det brukaren och i fallet med vårdgivare som jag tittade på är det nog en ganska heterogen skara. Då är frågan: ska primärt snygghet betonas? vilka budskap ska lyftas? vilka funktioner ska ha en framträdande roll? hur viktigt är varumärkesbyggandet i sammanhanget och ska det vara en massa prylar på den som gör att det är svårt att hitta det man vill? Jag blev tex förvånad över hur mycket framträdande plats diverse generell hälsoinformation fick på platserna, istället för att lyfta fram det som jag gissar (men så klart inte vet) är det primära skälet till att man besöker en sida. Möjligtvis är man ute efter SEO och man hoppas att folk som googlar på ormbett eller KOL hamnar på just deras hemsida men jag testade att googla just ormbett och Praktikertjänst var inte med på första resultatsidan. Så efter en lång utläggning: jag tänker att bättre prioriteringar av material och en tydligare hierarki av detsamma kan vara bra att ha med sig. Enhetlighet, harmoni och tydlig indelning samt att lyfta fram tex sökfunktioner och tidsbokning är en annan. 
###Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?
Jag tyckte det var lite klurigt att hålla tungan rätt i mun när det gällde vad som var vad efter som det finns en viss överlappning. Men jag tyckte det var en bra övning att göra två olika teman och verkligen fundera på vad som blir så att säga huvudattraktion och hur man kan jobba för att lyfta vissa grejer och tona ner andra. Jag tycker inte att nån av sidorna blev så snygg men jag lärde mig mycket. 
###Har du en uppfattning om “the final touch” och vad det kan vara i sammanhanget webbdesign?
Jag tänker mig att det ofta är en detalj som inte tar alltför mycket fokus men som ändå lyfter sidan. Tex hur man stylar länkar eller nav knappar så att det är tydligt om de är aktiva eller blir hovrade. Andra exempel kanske kan vara att man ramar in en bild för att ge emfas eller ändrar färgskalan på en bild för att den bättre ska passa in i övriga färgtemat som kan vara baserat på tex logotypens färg.  
###Vilken är din TIL för detta kmom?
Jag fick definitivt lära mig nya css tricks som gradienter och rörelser vilket var kul! En sak som jag gick bet på några gånger var att jag googlade olika tekniker och insåg för sent att texten var några år gammal och därför inte innehöll det senaste. Sedan upptäckte jag problemet med att använda gradienter när sidorna är olika långa. Rapportsidorna är ju långa och där höll den mörkblåa färgen i sig när texten började vilket ledde till att kontrasten mellan text och bakgrundsfärg inte blev tillräckligt stark. Jag valde istället att börja gradienten på en annan, ljusare färg på de sidorna vilket fick effekten att navbaren ser för ljus ut. Men jag valde att lämna de tså för nånstans måste man ju också dra gränsen, eller? 