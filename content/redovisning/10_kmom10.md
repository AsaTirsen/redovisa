---
---
Redovisning kmom10
=========================

### Uppdrag 1: Analys aktuell webbplatsdesign

Jag började med att läsa lite om vad som är trendigt inom webbplatsdesign just nu. Jag hittade några hemsidor som listade
trender och valde två av dom [99designs](https://99designs.com.au/blog/trends/web-design-trends/) och 
[webAlives](https://www.webalive.com.au/web-design-trends-2019/) som jag tyckte hade bra beskrivningar. 
Trenderna inför 2020 handlade mycket om minimalistisk navigation, mörka teman, 3D-bilder och att blanda fotografi med 
andra grafiska lösningar. 
Jag valde att kika på fyra muséer som jag misstänkte skulle vara trendkänsliga. Jag tittade på Tekniska, Fotografiska, 
Moderna muséet och ArkDes som är ett arkitektur och design museum. Tekniska använde mörkt tema och 3D bild, Moderna och 
ArkDes la stort fokus på fotografier eller filmer som täcker hela sidan och minimalistisk navigation. Fotografiska kändes
lite mindre trendängsligt. 


### Uppdrag 2: Analys valfri

Jag valde att jämföra vilka designprinciper fyra stycken optiker använder i sin webbplatsdesign. Jag jämförde Synoptik, 
Specsavers, Klarsynt och Smarteyes. Synoptik, Klarsynt och Smarteyes använde relativt mycket färg. Alla använde mycket bilder
men Synoptik var den som kanske kändes mest konventionell och minst lekfull. Jag tittade på hur sidorna använde linjer
och symmetri för att få ögonen att röra sig till viktig information, repetition och balans för att skapa en känsla 
av lugn och harmoni, samt rörelse och färg för att skapa liv och hålla intresset vid liv. 


### Uppdrag 3: Webbplats
Jag började med att titta på olika artisters och magikers hemsidor för att se vilken typ av material de har.
Jag valde att kopiera min me-sida som grund. Jag la till en bild och en extra kolumn på första sidan samt bytte flash bild 
och justerade i navbaren, både den responsiva och den vanliga. Jag la dit en logo som passade och bytte favicon i config/page.
Jag la till länkar till ticketek och livenation (som funkar)för att kunna 
boka biljetter samt kontaktinformation till Artis agent. Och ikoner om man vill följa henne på twitter eller facebook, 
(men eftersom det inte fanns nåt riktigt konto så funkar de inte... ). 
På om-sidan la jag till en bild och skrev lite bakgrund om Arti
och vad hon hade beställt. Fokus för henne var att det skulle kännas lite kaxigt och snudd på punkigt. Hon strävar efter 
att inte hamna i det där lite töntiga facket som en del magiker hamnar i och hon har en kaxig och självsäker attityd. Men 
samtidigt var det viktigt att det skulle finnas all info för besökare och bokare.
Bloggen gjorde jag med tre blogginläggslänkar och när man klickar på dom så kommer man till en ny sida för varje inlägg 
eftersom jag länkade till markdown-filerna. Varje blogg-post har en bild och en liten text som handlar om nåt intressant. 

###Uppdrag 4: Tema
Eftersom uppdraget var att bygga ett tema som kändes kaxigt, punkigt och feminint kom färgen rött till mig. Silhouett-bilden 
som Arti gav mig gav mig en association till den kända bilden på Che Guevara så jag riffade lite på det. 
Jag lät bilden på Arti bli fokus på sidan - blicken drar liksom in en och skapar en hierarki i det att hela sidan handlar 
om henne. Jag gjorde en gradient i footern för att få lite mer flow i sidan och valde publik-bilden som flash-image
eftersom den skapar lite rörelse. 
Typsnitten valde jag för att de kädnes lite edgy, de är importerade från Google fonts.
Temat är responsivt - jag har testat på min mobil, och temat är gridbaserat och funkar med hgrid och vgrid. 

###Genomförande
Det har verkligen varit en övning i att lära känna ramverket detta. Att hitta i alla filer, veta vad som ska kopieras och
inte. Det har gått bra med några smärre problem. Som när jag gjorde tre streck under en rubrik och det blev parsing fel 
med yaml...Det tog ett tag innan jag listade ut vad som var problemet. 
Annars har det varit ett kul projekt. Jag hade gärna gjort ett tema till och försökt göra något helt annat, men jag hann
inte helt enkelt. Jag tycker att det har gått förvånansvärt bra ändå, och jag har förstått poängen med ramverk. Men att 
det tar lite tid att lära känna dom. 

###Tankar om kursen
Jag tycker att läsematerialet var intressant och uppgifterna var inte jättesvåra om man följde instruktionerna men ganska
tidskrävande. Och en hel del pill krävs. Det är nog nyttigt att
lära sig tänka på design ur ett mer vetenskapligt perspektiv om man ska jobba med design eftersom vad som är snyggt är så
subjektivt. Jag tycker att video materialet var väldigt hjälpsamt. 
Jag är nöjd med kursen och tycker den gav mycket. 
Jag ger kursen 9/10. 
