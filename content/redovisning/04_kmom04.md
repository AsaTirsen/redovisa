---
---
Redovisning kmom04
=========================

Kommentera kort om skrivuppgiften, någon som är värt att nämna från arbetet med den?
Berätta kort om din tanke bakom respektive teman, hur tolkade du “minimalistisk”, “colorful” och “dark”.
Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?
Valde du att jobba med accentfärg och isåfall hur?
Hur tänkte du kring valet av typografi?
Berätta om din kodstruktur av teman, jobbade du med bastema och hur löste du anpassningarna till de olika temana?
Vilken är din TIL för detta kmom?

Jag tyckte att skrivuppgfiten var en bra övning i att tänka kring vad webbplatser önskar förmedla och hur det troligtvis 
är väldigt individuellt hur man reagerar på webbsidas design. Jag valde att titta på byggvaruhus då jag ofta tycker att de
plottriga, ganska fula och har stort fokus på extrapris. De tre första somkom upp i min sökning tillhörde nog inte de 
värsta men det fanns vissa skillnader mellan dom. Jag tänker att beroende på om en person är ute efter kvalitet hellre än 
billiga priser kan en sleek sida med blå toner kännas förtroendeingivande. Å andra sidan, för en person som är ute
efter bra priser kan det vara mer lockande med en sida som ger intryck av att ha mycket rabatter.

När jag jobbade med mina tre teman så bytte jag ut en del bilder för att få det att funka med alla tre temana. Jag tolkade
minimalistiskt som att jag borde hålla mig till en eller två färger och ha få saker som poppar ut. Jag valde tex att inte
gömma länkarna till redovisningstexterna, men ljusade ut dom för att de inte skulle bli så iögonfallande. Jag tog bort
flash-bilden för att jag tyckte att den störde och valde bort accentfärg avv samma skäl. Typsnittet, Domine, 
kändes luftigt och var lätt att vila ögonen på. 

När jag gjorde temat dark tänkte jag på en murrig lila färg med rosa footer för att lätta upp lite. Jag valde ett lite 
brokigare typsnitt,  
Scheherazade till rubrikerna, vilket jag tyckte passade ok till känslan som den lila färgen gav. Jag tycker att den blev 
lite väl kompakt och sidan hade nog mått bra av att ha någon accentfärg för att bryta av lite.  

Till colorful-temat använde jag ett triadiskt färgschema med starka färger för att ge ett lite galet intryck. Jag valde 
typsnittet Princess Sofia till rubrikerna för att ytterligare understryka den effekten. Jag tycker den ger en lite barnslig,
uppsluppen känsla. 

Jag gjorde kodteman som jag delade upp i bas, responsive och layout och sedan breadcrumb, byline, header, footer och 
miscellaneous. Jag anropade kmom04.less från de respektive filerna dark, minimalistic och colorful och la till de
specifika ändringarna för varje tema i den filen det gällde. Jag använde variabler i ganska stor utsträckning. 

Min TIL för denna kmom är att det är lätt att förlora sig i detaljer när en stylar och att en måste ge sig nån gång 
för att hinna till deadline, speciellt en vecka som den här som har varit kaotisk rent privat. Den andra lärdomen är hur
svårt det är med smak och även om det finns viss vetenskap kring hur vi uppfattar tex färger så är det ju svårt att balansera
på rätt sida av tex förtroendeingivande och tråkigt, eller snyggt men inte måluppfyllande.