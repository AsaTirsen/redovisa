---
---
Redovisning kmom02
=========================

###Vad tycker du om LESS och det sättet vi jobbar med LESS-moduler?
Jag tycker att det känns vettigt att använda LESS och jag förstår att det har stor potential jämfört med endast CSS. Jag
saknar däremot lite mer info om vad som egentligen passar in vart. Jag förstår ungefär base och layout, men var ska resten
in? Jag har stoppat in resten i layout_kmom02.less men jag vet inte om det är rätt. Jag blev också lite förvirrad under 
Emils föreläsning: han visade att det blev mer ordning och reda med olika filer för varje liten del av stylen, men sen 
eftersom det påverkade laddningstiden så var det inte bra ändå? Var poängen att visa att allt handlar om avvägningar?
I alla fall kändes det spontant som att en lösning med fler filer skulle göra situationen tydligare och mer lätthanterlig.

###Är du bekant med Makefiler och make sedan tidigare, eller något liknande byggverktyg? Vad anser du om det?
Nej det är jag inte, men jag använde en kompilator under en java-kurs jag gjorde tidigare. Vad jag förstår gör makefilerna
så att kompilatorn bara kompilerar det som är nytt och kör inte hela koden igen. Det märks ju också - när en gör en liten
ändring går det snabbare än när en har ändrat i flera kod-bitar.

###Hur kändes det att kompilera LESS till CSS, var det något du reflekterade över?
Jag förstod från föreläsningarna och instruktionsvideorna att det finns gott om möjligheter att använda variabler och
funktioner och då blir väl egentligen själva kompileringsprocessen mera spännande. Att se att variablerna omvandlas menar 
jag. Men jag la inte så mycket krut på att komponera variabler den här gången, vilket jag kanske borde gjort. 

###Kommentera ditt tema, hur kan man beskriva dess design och hade du några planer på “design” när du byggde ditt tema?
Nja, alltså det är väl inte mycket till tema. Det är väl lite oinspirerande att göra en sida om sig själv, speciellt 
eftersom det kan bli lite privat om en lägger ut för mycket information och bilder.. Jag antar att jag skulle kunna hitta 
på en massa men det tar för mycket energi. Men jag tyckte att Mikaels föreläsning om olika teman var intressant. Vilket 
budskap förmedlar en och vad hade en tänkt sig? Jag kan se att det ligger en svårighet i att balansera på att det ska vara
intressant och inte för tråkigt, samtidigt som det ska förmedla ett visst budskap och förtroende.

###Vilken är din TIL för detta kmom?
Det här med responsivitet! Jag tyckte att det var så skönt att äntligen börja använda relativa värden istället för att
använda absoluta mått. Det blir ju så mycket lättare att tänka att det är nog snyggt med 20% där istället för att tänka 
ut hur mycket det är i absoluta mått. Och så håller det för ändringar på ett helt annat sätt, hela grejen faller inte
för att en lägger till text eller så. 

En sak som jag börjar få upp ögonen för är det här med parents och children, det 
tänket var en liten aha-upplevelse för mig. Plötsligt fattade jag varför vissa saker inte gick att ändra på eftersom deras 
parent var satt "fel". Jag tyckte även att det här med 2- och 3-kolumners styling var väldigt bra att få klart för sig. 
Jag känner typ hela tiden att htmlphp hade varit såååå mycket lättare om jag hade vetat det här!!